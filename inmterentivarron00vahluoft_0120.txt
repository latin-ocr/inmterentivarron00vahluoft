1 10 eonmcmnmx.

ferendis cum sincera antiquitate depravatis recentioris aetatis
moribus versatur. Cf. p. 68. Illis, quae de militum mollitia
exprompsit, occasionem dedit id, quod Varronem ipsum de
sua militia narravisse fr. 2 indicio est. Cur enim haec ad
alium potius, quem loquentem induxerit, quam> ad Varronem
ipsum referamus, quem strenue militiae munerax obiisse constat?
Cf. C. L. Rothius (uber d. Leben d. M. Ter. Varro. Basel 1857)
p. 11 sqq. Ipsum autem dc se disputantem Varronem cum
semel nacti simus, nulla res magis in proclivi est quam ad
eiusdem Varronis personam referre ea, quae supra de errori-
bus ac peregrinandi casibus e reliquiis expiscati sumus: ut
semet ipsum in hac satura tamquam alterum vel potius ses-
quialterum Ulixem depinxerit. Etenim reminiscendum est, quod
non praeteriit Mommsenum hist. Rom. III p. 584, Varronem in
saturis suis ipsum saepius partes primarias obtinere. Ita in
Ssxmssm tamquam alter Epimenides ex quinquaginta annorum
somnio Romam redux de interea factis morum ac disciplinae
commutationibus graviter conqueritur. In qua ‘satura de alio,
cui eam personam induerit, cogitare non sinit fr. 16 Erras,
inquit, Marce, accusare nos: ruminaris antiquitates: in quo fr.
nescio an erras corruptum sit e parcas vel potius compercas.
Eundemque Varronem tamquam interlocutorem primarium re-
fert fr. 20. Of. de eius saturae argumento et dispositione
Mommsenum l. c. p. 590. , Compari indole fuisse BIMARCUM fr.
14 monemur: Ebrius es. Marce, Odyssian enim Homeri rumi-
nari incipis. De cuius fr. rationibus dicam infra> Nec inscite
Mommsenus ‘libellionem' qui est in Minu fr. 18 Tum ad me
fuerunt, quod libellionem esse sciebant, Varronem agnovit, qui
non potuit profecto lepidius seque suamque librorum et noti-
tiam et confectionem designare. Dicam breviter hac occa-
sione de qua re videatur in ea satura Varro consultus fuisse.
Admonet enim fr. 8: Quod dum administrant, in scrobe fo-
diendo inveniunt arcam Numae Pompilii librorum e terra eruto—
rum: quam rem non semel Varro in aliis libris tetigit. Cf.
Rothius fragm. histor. Rom. p. 418. Quid si Varro in illa sa-
tura ea narratione ita usus sit, ut de inventis illis libris me-
morabilibus semet ipsum ut libellionem aditum esse finxerit?

