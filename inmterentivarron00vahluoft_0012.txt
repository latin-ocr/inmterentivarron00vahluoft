2 CONIECTANEA.

liberet reliquias e0, quem pristinum esse divinabat, ordine
perscribere: mihi, dum monstratam ab illo viam persequi, si
potem, animus est, aliam tractationem alia huius libelli condicio
suadet. Nam et causas, quibus mea regeretur dispositio, ne ”
inauditus damnarer, explicari, et eam, quae non raro iustae
dispositioni viam aperuit, emendandi operam uberius firmari
oportebat: in quo nescio num saepius debuerim librariorum
delicta corrigere, quam irrita et a pravo fragmentorum intel-
lectu oriunda criticorum conamina repellere. Criticam autem
cum praesertim iis, quarum argumenta eruebam, saturis adhi-
berem, nolui simul, quae saepius obveniebat, aliis aliarum
saturarum reliquiis medelam afferendi opportunitatem devitare.
Ne‘c decebat, quo insignis horum opusculorum nitor et ele-
gantia consistit, metricum genus omittere: in quo cum post
admirabilem Iosephi Scaligeri sollertiam Ritschelius , Meinekiurs,
Lachmannus obiter sed praeclare versati sint, ac nuper Ad.
Kochius et Th. Roeperus dedita opera elaborarint‚ tamen con-
tigit mihi, ut non tenue numerorum, qui adhuc delitescebant,
spicilegium facerem: quamquam non potui non simul de col· -
lecta ab aliis messe partem rursus demere: qui neque nimiam,
cui nonnulli indulserunt, commutandi licentiam approbem, ne—
que omnino Menippeo Varroni multiforme sermonem intextis
carminibus distinguendi artificium fucatorum versuum simulacris
eripi patiar.

