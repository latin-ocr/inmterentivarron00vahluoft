202 - communes.

dubitationes haberet, ad eas saturas exposui. Disputavi de
Nonio, et quid eum probabile sit in hoc genere egisse: nihil-
dum de ipso affirmavi Varrone, nec inde quod bona pars sa—
turarum vel quae habentur saturae a Nonio constanter ,una-in-
scriptione laudentur, ilico consectarium esse aio, numquam ea—
rum duplices inscriptiones extitisse. Sic fieri potuit ut saturae,
quibus Varro suo more duos praefixisset titulos, sub alterutra
tantum inscriptione in notitiam Nonii venirent, sive manco in
ea re exemplo sive parum accurato usus est auctore. Nam
hoc quoque video affirmari, nec Nonium nec ceterorum gram-
maticorum quemquam praeter Gellium ipsas Varronis saturas
ante oculos habuisse, sed collectaneam superiorum grammati-
corum materiam pro suo consilio compilasse. Ita Roeperus
in animum induxit Philologi IX p. 225, argumentis quidem,
quibus firmaretur haec ad omnem harum reliquiarum crisin effi-
cacissima opinio, lectorem celatis: nec meum nunc esse puto,
hunc locum qui est de propagatione librorum Varronianorum
pertractare. Sive igitur Nonius ipse saturarum exemplum trac·
tavit sive ex aliorum collectaneis sua testimonia petiit, aegre
mihi persuadeo periisse memoriae culpa tot exemplis alteram
saturarum inscriptionem, cum praesertim eam omnem de dupli-
cibus saturarum titulis rationem ne numero quidem inscriptio-
num maiore firmari appareat: circiter triginta enim cum citen-
tur inscriptiones duplices, duplo maiorem numerum simplices
conficiunt indices: atque illas quidem cum etiam absque testi-
moniis probabilitas fidem faciat saturarum esse, hos cur mancos
esse instemus, 116 logistoricorum quidem, qua Mercklinus niti—
tur, comparatione exigi concesserim. Verum enim vero forsi- -
tan consilii quid Nonius in eo secutus sit, quod certarum satura-
rum constanter duos titulos apposuit, bonam partem compari
constantia uno indice citavit: in quo cogitaverit aliquis de
brevitatis studio, cum earum saturarum, quarum longe pluri-
ma numero fragmenta perhibuit, Eumenidum, Bimarci, Manii,
Modii, Sesquiulixis, Sexagessis, aliarum, 11¹ullam duabus titulis
significavit. Quae tamen 6ο rursus diluitur opinio, quod etiam
quarum paucissima fragmenta rettulit, unum tantummodo· ti-
tulum apposuit. Quare cum ne hoc quidem explicandae illi

